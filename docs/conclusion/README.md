# Висновки

В результаті проведеної роботи ми розробили модель бази даних, яку можна використовувати для реалізації систем проведення експертних опитувань. В рамках цього відгалуження розробив серверну частину, що надає RESTFUL-інтерфейс для доступу до бази даних. Вона може використовуватися для взаємодії з будь-якою з таблиць, проте я приділив окрему увагу розширенню гнучкості інтерфейсу взаємодії з таблицею опитувань (survey).

Проєкт мав на меті реалізацію двох ключових особливостей:
- оптимальність використання мережі
- гнучкість у застосуванні

Оптимальність використання мережі досягається використанням протоколу HTTP без домішок у вигляді додаткових бібліотек, фреймворків, аналітики, відстеження дій користувачів тощо. Завдяки цьому середній обсяг повідомлення становить до 100 байтів, тому сервер, за використання з'єднання з пропускною здатністю 1 Gb/s, зможе обробляти до 1.34 млн повідомлень щосекунди, а це дозволить обслуговувати близько 400 тис. користувачів одночасно. В свою чергу, користувачі зможуть отримувати обслуговування від сервера навіть за умов поганого мережевого з'єднання, що дуже актуально в сучасних реаліях (вимкнення електропостачання, перебої зі зв'язком тощо).

Гнучкість проєкту досягається завдяки простій архітектурі, що не прив'язана до визначених ролей. Натомість, кожен зареєстрований користувач може використовувати можливості системи в повному обсязі, що робить її універсальною для виконання багатьох завдань: від збору думок вузького кола співробітників до проведення масштабних статистичних досліджень із залученням мільйонів користувачів.

Отже, наша розробка досягла поставленої мети й є особливо актуальною в умовах сьогодення.